1) ทำงานของตัวเองให้ดี 
ทำงานของตัวเองอย่างสุดความสามารถ ไม่เช้าชามเย็นชาม
.
2) ทำให้มากกว่าที่เจ้านายขอ 
ทำงานให้เกินความคาดหวัง ไม่ว่าจะเป็นการทำเสร็จก่อนเวลา ทำงานละเอียด หรือคล้ายกับวิชาทำเกิน ของพี่โจ้ ธนา ที่จะช่วยดันคนระดับกลาง ๆ ให้โดดเด่นได้
.
3) ทำโดยไม่ต้องให้ใครมาขอ 
เสนอตัวหรือทดลองทำอะไรที่หลากหลาย ผู้ใหญ่จะเห็นว่าเราไม่เกี่ยงงาน แถมยังมีผลพลอยได้เป็นประสบการณ์อีกด้วย
.
4) ขยันอย่างฉลาด
คนขยันนั้นดี แต่เราต้องหัดขี้เกียจบ้าง ใช้ความขี้เกียจตั้งคำถามอยู่เสมอว่าจะปรับปรุงกระบวนการทำงาน หรือเอาเทคโนโลยีมาช่วยให้ทำงานเร็วขึ้นได้อย่างไร
.
5) เป็นคนไว้ใจได้
ข้อนี้พี่รุตน์บอกว่าสำคัญมาก ถ้ารับปากว่าจะทำก็ต้องทำให้ได้ ถ้าไม่สามารถทำได้ตามที่รับปาก ก็ต้องรีบบอกแต่เนิ่น ๆ
 .
6) กล้าแสดงความเห็น
คนเป็นซีเนียร์ต่อหน้าต้องกล้าพูด ลับหลังต้องไม่พูด แต่ดูด้วยว่าควรพูดจังหวะไหน คนฟังถึงคล้อยตาม และไม่ควรชี้แค่ปัญหา ควรเสนอทางแก้ด้วย
 .
7) พร้อมช่วยเหลือคนอื่นเสมอ 
การแสดงน้ำใจและเห็นอกเห็นใจผู้อื่นอยู่เสมอ จะช่วยแสดงให้เห็นว่า นอกจากเราดูแลงานของตัวเองได้แล้ว เรายังมีน้ำใจที่จะช่วยคนรอบข้างอีกด้วย
 .
8)เป็นแบบอย่างที่ดี 
การโปรโมตเหมือนเป็นการส่งสัญญาณว่า พฤติกรรมของคนที่ได้โปรโมต คือสิ่งที่องค์กรเห็นว่าเป็นแบบอย่างที่ดีให้กับคนอื่น ดังนั้น ต่อให้เก่งแค่ไหน แต่มีพฤติกรรมไม่เหมาะสม สุดท้ายอาจจะไม่ได้รับการโปรโมตก็ได้ 
.
9) ผูกพันธ์กับองค์กร
การเข้าร่วมกิจกรรมของบริษัทอย่างสม่ำเสมอ การอาสาตัวเองเมื่อบริษัทต้องการความช่วยเหลือ คือการแสดงออกถึงความผูกพันธ์กับองค์กร ซึ่งองค์กรย่อมอยากโปรโมตคนที่ผูกพันและต้องการเติบโตไปกับองค์กร ไม่ใช่คนที่พร้อมจะย้ายงานไปเมื่อไหร่ก็ไม่รู้ 
.
10) คิดเหมือนเราเป็นเจ้าของบริษัท 
คำนึงถึงผลประโยชน์ของบริษัทก่อนผลประโยชน์ตัวเองก่อนเสมอ ทำงานโดยไม่ต้องมีใครมาสั่ง และพร้อมช่วยเหลือคนอื่นเป็นประจำเพื่อให้องค์กรมีความก้าวหน้า
